---
layout: post
title:  "68% van de politieke Facebook advertenties in de afgelopen maanden waren van Forum voor Democratie"
date:   2022-07-09
author: "Joren Vrancken"
lang: "nl"
---

<!-- Percentage goed zetten -->

In de afgelopen twee maanden is er iets interessants aan de hand in de wereld van online politieke advertenties. 68% van alle [_impressies_](https://www.facebook.com/business/help/675615482516035) (het aantal keren dat advertenties getoond zijn) op Facebook en Instagram is namelijk van Forum voor Democratie. In een grafiekje ziet dit er zo uit:

![Impressies](/assets/fvd-ads-june/impressions.png)

De blauwe lijn representeert FvD en de rode lijn alle andere partijen samen. Zoals we zien zijn er flink meer impressies van FvD. Alle andere partijen samen komen amper boven de honderdduizend impressies, terwijl FvD op 25 juni boven de zeshonderdduizend zit.


De advertenties van FvD in deze periode gaan voornamelijk over de oorlog in Oekraïne, inflatie en het stikstofbeleid. De volgende twee advertenties deden het bijvoorbeeld erg goed:

| ![Voorbeelden van Advertenties](/assets/fvd-ads-june/example1.png) | ![Voorbeelden van Advertenties](/assets/fvd-ads-june/example2.png) |
|:--:| :--: |
| [Advertentie 403929668423881](https://www.facebook.com/ads/library/?id=403929668423881) | [Advertentie 432977668679361](https://www.facebook.com/ads/library/?id=432977668679361) |

### Hoe komt het dat FvD zoveel procent van de impressies heeft?
Er zijn twee belangrijke redenen waardoor FvD online zo dominant kan zijn in deze periode. Ten eerste, adverteert de concurrentie (lees andere partijen) niet of weinig. De meeste partijen adverteren namelijk alleen in verkiezingstijd:

![Verkiezingen](/assets/fvd-ads-june/elections.png)

De zeshonderdduizend van FvD op 25 juni is dus peanuts vergeleken met miljoenen pieken tijdens verkiezingen (tijdens de verkiezingen in 2021 zelfs bijna dertig miljoen impressies op één dag). Als het geen campagnetijd is, heb je als politieke partij dus relatief weinig impressies nodig om meer impressies dan alle andere partijen te krijgen.

Ten tweede, in tegenstelling tot het eerste punt, adverteren sommige partijen, waaronder FvD, wel veel buiten campagnetijd. Bijvoorbeeld, FvD adverteerde meer in de afgelopen twee maanden dan tijdens de gemeenteraadsverkiezingen van maart dit jaar:

![Afgelopen maanden](/assets/fvd-ads-june/last-months.png)

### Waarom doet FvD dit?
Alleen het online marketing team van FvD weet de strategie achter hun online marketing campagnes, maar wij kunnen wel een gokje wagen.

Het effect van adverteren terwijl anderen niet (of weinig) adverteren is dat de kans groot is dat jouw advertenties de enige politieke advertenties zijn die de gebruikers te zien krijgen die dag.

Tijdens campagnetijd krijg je op één dag misschien advertenties van GroenLinks, PvdA en D66 te zien op Facebook, terwijl die partijen waarschijnlijk liever hebben dat je alleen maar hun advertenties ziet.

Adverteren is een middel en geen doel. Het doel is om het publiek van een advertentie iets te laten doen. Bijvoorbeeld, lid worden van jouw partij of stemmen op jouw partij.

### Waarom doen de andere partijen dit niet?

Adverteren kost geld. Iedere Euro die je in de zomer van 2022 in advertenties steekt, kan je niet meer steken in advertenties in de Provinciale statenverkiezingen in 2023.

---

Vind je dit soort data interessant? Kijk eens op [deze website](https://joren485.github.io/DutchPoliticalFacebookAdComparision/) waarop ik informatie over politieke advertenties op Facebook bijhoud.

**Disclaimer**: Deze blogpost is gebaseerd op data van de [Facebook Ad Library](https://www.facebook.com/ads/library/). Facebook levert helaas geen precieze data maar een reeks waardes (bijvoorbeeld, een advertentie heeft tussen de tweeduizend en drieduizend impressies). Voor de grafieken en statistieken zijn de gemiddeldes van deze reeksen gebruikt.

<!-- TODO: disclaimer over data -->
